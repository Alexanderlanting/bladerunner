# <b>Web Typography, 2022/2023</b>
Alex Lanting • 500850973 <br>
Datum (22-05-2023) 
<br><br>

## <b>Onderbouwing opdracht </b>
---
<br>

### <b>Eerste fragment</b>
Het fragment begint met spannende duistere muziek. Ik heb hiervoor een achtergrondkleur met knipperende effecten achter de video gezet. De knipperende effecten worden geleidelijk minder intens, net zoals de muziek langzaam wegvaagt.
<br><br>
Als eerste geluid hoor je een harde buzzer gevolgd door een piep. De buzzer is erg luid, daarom heb ik ervoor gekozen om de video te laten trillen en de achtergrond rood te maken. Het alarm klinkt alsof het langs komt, daarom heb ik ervoor gekozen om een fel wit vlak in de achtergrond te laten bewegen.
<br><br>
Hierna hoor je een zoemgeluid gevolgd door een piep. Ik heb ervoor gekozen om het zoemgeluid als rode box shadow achter de video weer te geven. Ik heb hiervoor gekozen omdat het geluid niet zo intens is als de eerste zoemer. Zo kun je onderscheid maken tussen hoe luid en intens de geluiden zijn. De piep die volgt, heb ik met een witte flits weergegeven. Hoge tonen kunnen pijnlijk zijn voor je oren, dus daarom heb ik gekozen voor een hoog contrast, wit op een zwarte achtergrond. Het zoemgeluid gevolgd door een piep herhaalt zich 3 keer. Daarom heb ik ook 3 keer hetzelfde effect toegepast om het consistent te houden.
<br><br>
Als de blade runner door de gang van de LAPD loopt, zegt een agent "Fuck off, skin job" tegen hem. Dit wordt op een toon gezegd met veel haat. Ik heb ervoor gekozen om het beeld iets te verkleinen om over te brengen hoe onderdanig de blade runner zich op dat moment voelt. Ook heb ik 100 keer "Fuck off" in de achtergrond gezet in een rode kleur. Ik wil graag overbrengen dat de toon waarop de agent "Fuck off" zegt symbolisch is voor de hele LAPD. Je kunt meteen horen dat elke agent een hekel heeft aan blade runners.
<br><br>
Wanneer de piep begint, heb ik ervoor gekozen om het beeld langzaam te laten schudden en de achtergrond te laten flikkeren. Dit wordt geleidelijk erger, net zoals de piep die je op de achtergrond hoort. Het is een opluchting wanneer de piep stopt, daarom heb ik ook alle effecten in één keer laten stoppen op het moment dat de piep stopt.
<br><br>
Wanneer de blade runner "Within cells interlinked" 3 keer moet herhalen, heb ik de tekst 3 keer in beeld gezet. Hierdoor kun je duidelijk zien dat het 3 keer herhaald wordt, wat anders niet goed zou kunnen worden opgemerkt.
<br><br>
De typografie heb ik neutraal gehouden zodat het goed leesbaar is. Als je doof bent, is dit de enige houvast, dus lijkt het mij niet fijn als hier veel mee gebeurt. Bovendien zijn alle stemmen in het eerste fragment redelijk neutraal. Ik heb ervoor gekozen om de verschillende stemmen in "italic" en "regular" weer te geven. Hierdoor weet je dat er twee verschillende personen aan het woord zijn. Als je doof bent, is het belangrijk om dit verschil te kunnen zien. 
<br><br>

### <b>Tweede fragment</b>
Het tweede fragment heeft een hele andere sfeer. De muziek voelt heel zweverig aan. Daarom heb ik ervoor gekozen om een soort sterren in de achtergrond te plaatsen. De sterren bewegen naar je toe, waardoor het lijkt alsof je door de ruimte vliegt. In het tweede fragment hoor je ook dat het steeds dreigender wordt. Daarom worden de sterren steeds groter, langzaam rood en gaan ze steeds sneller. 
<br><br>
Een belangrijk moment is wanneer de stem zegt: "What's it like to hold the hand of someone you love?". Er ligt vooral nadruk op het laatste woord "love". De stem is meestal neutraal, maar praat nu opeens met veel emotie. Het klinkt bijna vertraagd, daarom heb ik de letters van het woord "love" uit elkaar laten bewegen en een rode kleur gegeven wanneer de stem "love" zegt. Op dit moment faalt de blade runner ook de test. 
<br><br>
Er gaat een alarm af omdat de blade runner emotie heeft getoond tijdens de test. Het alarm heb ik vormgegeven door een rode inset box shadow over het hele beeld te laten knipperen. 
<br><br>
Tijdens de rest van de test heeft de stem die de test voorleest opeens veel meer emotie. De stem klinkt erg boos en dreigend. Daarom heb ik ervoor gekozen om de tekst iets groter te animeren, net alsof de tekst je komt aanvallen. Ook heb ik afhankelijk van hoe boos de stem klinkt, de kleur oranje of rood toegevoegd.

---


